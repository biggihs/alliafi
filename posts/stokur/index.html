<!DOCTYPE html>
<html lang="is">

  <head>
    <meta charset="utf-8">
    <meta name="viewport" content="width=device-width, initial-scale=1.0">

    <meta name="author" content="Aðalsteinn Ólafsson">
    
    <meta name="keywords" content="poet">

    <meta name="twitter:card" content="summary"/>
<meta name="twitter:title" content="Stökur"/>
<meta name="twitter:description" content="Hér eru fjörutíu stökur"/>

    <meta property="og:title" content="Stökur" />
<meta property="og:description" content="Hér eru fjörutíu stökur" />
<meta property="og:type" content="article" />
<meta property="og:url" content="/posts/stokur/" />



    
      <base href="/posts/stokur/">
    
    <title>
  Stökur · Alli á mjólkurbílnum
</title>

    
      <link rel="canonical" href="/posts/stokur/">
    

    <link href="https://fonts.googleapis.com/css?family=Lato:400,700%7CMerriweather:300,700%7CSource+Code+Pro:400,700" rel="stylesheet">
    <link rel="stylesheet" href="https://use.fontawesome.com/releases/v5.8.1/css/all.css" integrity="sha384-50oBUHEmvpQ+1lW4y57PTFmhCaXp0ML5d60M1M7uH2+nqUivzIebhndOJK28anvf" crossorigin="anonymous" />
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css" integrity="sha256-l85OmPOjvil/SOvVt3HnSSjzF1TUMyT9eV0c2BzEGzU=" crossorigin="anonymous" />

    
      
      
      <link rel="stylesheet" href="/css/coder.min.28d751104f30c16da1aa1bb04015cbe662cacfe0d1b01af4f2240ad58580069c.css" integrity="sha256-KNdREE8wwW2hqhuwQBXL5mLKz&#43;DRsBr08iQK1YWABpw=" crossorigin="anonymous" media="screen" />
    

    

    

    
      <link rel="stylesheet" href="/css/custom.css" />
    

    
    
    <link rel="icon" type="image/png" href="/img/favicon-32x32.png" sizes="32x32">
    <link rel="icon" type="image/png" href="/img/favicon-16x16.png" sizes="16x16">

    <meta name="generator" content="Hugo 0.54.0" />
  </head>

  <body class=" ">
    <main class="wrapper">
      <nav class="navigation">
  <section class="container">
    <a class="navigation-title" href="">
      Alli á mjólkurbílnum
    </a>
    <input type="checkbox" id="menu-toggle" />
    <label class="menu-button float-right" for="menu-toggle"><i class="fas fa-bars"></i></label>
    <ul class="navigation-list">
      
        
          <li class="navigation-item">
            <a class="navigation-link" href="/posts/">Ljóð</a>
          </li>
        
          <li class="navigation-item">
            <a class="navigation-link" href="/about/">Um Alla</a>
          </li>
        
      
      
    </ul>
  </section>
</nav>


      <div class="content">
        
  <section class="container post">
    <article>
      <header>
        <div class="post-title">
          <h1 class="title">Stökur</h1>
        </div>
        <div class="post-meta">
          <div>
            <span>
              Hér eru fjörutíu stökur
            </span>
          </div>
          
          
        </div>
      </header>

      <div>
        <p>Vonin flýgur vængjum á,<br />
viskan brautir ryður,<br />
heimskan ætíð hefnd vill fá,<br />
hræsnin valdið styður.</p>

<p>Hratt mig ennþá hugur bar<br />
heim að dyrum þínum<br />
enda skrölta skeifurnar<br />
skáldfák undir mínum.</p>

<p>Glatast margt í grænan sjó,<br />
gullin bárur taka,<br />
yfir vonum okkar þó<br />
ótal stjörnur vaka.</p>

<p>Víst er sveinum vífin kær,<br />
víða leynist eldur,<br />
það sem einum yndi ljær<br />
annars meini veldur.</p>

<p><strong>Meykerling</strong><br />
Silkispöng á svipinn ströng<br />
sveiflar vöngum fínum.<br />
Um dyggðagöngin dimm og þröng<br />
dregst í öngum sínum.</p>

<p><strong>Sætleiki syndarinnar</strong><br />
Oft ég hresstist heims við lind<br />
hvað sem prestar skrifa<br />
Þar sem flest var flækt í synd<br />
fannst mér best að lifa.</p>

<p><strong>Næturuglan</strong><br />
Næturuglan að mér sveif<br />
ung með duglegt takið.<br />
Ástarruglið andann hreif<br />
eins og fulgakvakið.</p>

<p><strong>Lánabeiðandinn</strong><br />
Girntist sess í gróðans reit,<br />
gott var ei til fanta.<br />
Enda varð hans lánaleit<br />
langvinn píslarganga.</p>

<p><strong>Bónus</strong><br />
Hér er bónusæðið elt,<br />
oft á bónus klifað.<br />
Fyrir bónus fjörið selt,<br />
fyrir bónus lifað.</p>

<p><strong>Strit</strong><br />
Látum góðan sveitasið<br />
sálarlífið passa.<br />
Andans þroska eflum við<br />
armlög mykjuhlassa.</p>

<p><strong>Kosningar</strong><br />
Út um torg ég ekki ríð<br />
ösnum flokksbrotanna.<br />
enn ég lista eftir bíð<br />
ójafnaðarmanna.</p>

<p><strong>Skólastofa</strong><br />
Mörgu leynir byggð og borg,<br />
bæði í höll og kofa.<br />
Geymir sögu af gleði og sorg<br />
gömul skólastofa.</p>

<p><strong>Ungleg amma</strong><br />
Hvorki sé ég yst né innst<br />
ellimörk sem heita.<br />
Æskuroði enn mér finnst<br />
ömmuvangann skreyta.</p>

<p><strong>Ást í elli</strong><br />
Girndin örvast eins og fyr,<br />
ellin hörfar bleika,<br />
innri þörfin ekki spyr<br />
um æsku og gjörvuleika.</p>

<p><strong>Haust</strong><br />
Fellur háin haustin á,<br />
hulin gráum klaka,<br />
en ærustráin okkar má<br />
alltaf slá og raka.</p>

<p><strong>Deilugjarn</strong><br />
Deilur voru daglegt brauð,<br />
drógu úr þér kraftinn.<br />
Þú hefur gefið upp þinn auð,<br />
öðrum mest á kjaftinn.</p>

<p><strong>Skáldið</strong><br />
Ég læt mér nægja í lengd og bráð<br />
við lítinn kost að una,<br />
ég er skáld af skrattans náð<br />
og skensa tilveruna.</p>

<p><strong>Kjaftaskurinn</strong><br />
Hetju líkur halur sá<br />
hendir flíkum ljótum,<br />
moldin rýkur rótlaus frá<br />
rómantíkarfótum.</p>

<p><strong>Stakan</strong><br />
Vekur fjör í hreysi og höll<br />
hnittin liðug baga.<br />
Hverfi hún er orðin öll<br />
Íslendinga saga.</p>

<p><strong>Bjartsýni</strong><br />
Við þeim brosir veröld fríð,<br />
sem vilja úr þrautum draga.<br />
Og harma hvorki liðna tíð<br />
né hræðast seinni daga.</p>

<p><strong>Vor</strong><br />
Loftið blánar, breytast ský,<br />
bráðum skána hlýtur.<br />
Þegar hljánar, ísinn í<br />
arma rána flýtur.</p>

<p><strong>Grobbarinn</strong><br />
Hugðist góðan hafa mátt,<br />
hreykinn stóð á plani.<br />
Lék við fljóðin lipur þrátt,<br />
lítill óðinshani.</p>

<p><strong>Stríð</strong><br />
Okkar stríð er óslitið,<br />
aldrei saminn friður.<br />
Andinn leitar upp á við,<br />
efnið togar niður.</p>

<p><strong>Óheppinn</strong><br />
Víða niður vagn hanns rann,<br />
var það frægt í sveitum.<br />
En stærsta slysið henti hann,<br />
í holdsins giljareitum.</p>

<p><strong>Slefberinn</strong><br />
Við alla prúður, engum trúr,<br />
eitri spúði munnur,<br />
gerði klúður öllu úr<br />
ekta slúðurbrunnur.</p>

<p><strong>Goðafoss</strong><br />
Fossinn syngur fjörug ljóð,<br />
freyðir á kátum boðum.<br />
Þreyttur á deilum þungt í flóð<br />
Þorgeir henti goðum.</p>

<p><strong>Út og inn</strong><br />
Engum verður örðug för<br />
út í framtíðina,<br />
ef hann leggur allt sitt fjör<br />
inn í samtíðina.</p>

<p><strong>Timburmenn</strong><br />
Oftast flýgur andinn hátt<br />
eftir svall og vökur.<br />
Ætíð koma ósjálfrátt<br />
okkar bestu stökur.</p>

<p><strong>Menntun</strong><br />
Mörgum hefur menntun fært<br />
miðstöð andans sjóla,<br />
en maður getur líka lært<br />
í lífsins svartaskóla.</p>

<p><strong>Við lát Rósbergs Snædals</strong><br />
Falla óðum foringjar,<br />
fremst er stóðu á sviðum.<br />
Finnur þjóð til fátæktar,<br />
fækkar ljóðasmiðum.</p>

<p><strong>Jól</strong><br />
Blessuð jólin bregðast síst,<br />
burtu njólan ekur,<br />
gæfuhjólið hraðar snýst,<br />
hækka sólin tekur.</p>

<p><strong>Þorrablót</strong><br />
Ég hef þrátt um ævi átt<br />
æti smátt í trogið,<br />
sungið fátt, en kveðið kátt,<br />
kjaftað flátt og logið.</p>

<p><strong>Örvunarlyf</strong><br />
Villtan gróður, von og þrá<br />
vekja fljóðin ungu,<br />
hitnar blóð og hamast þá,<br />
hoppa ljóð af tungu.</p>

<p><strong>Ferskeytla</strong><br />
Sárin græða lífvæn ljóð,<br />
lækna kal og bruna.<br />
Aldrei skortir Íslands þjóð,<br />
efni í ferskeytluna.</p>

<p><strong>Ofnæmi</strong><br />
Ofnæmi sem að mér gekk<br />
eyddi styrk úr mundum.<br />
Eitrun blóðs ég af því fékk<br />
með ástarhita stundum.</p>

<p><strong>Fyrr og nú</strong><br />
Fann ég víða á fyrri tíð<br />
flest sem prýðir bögur.<br />
Þekkti ei kvíða, þraut né stríð,<br />
þá var hlíðin fögur.</p>

<p>Sé ég víða á seinni tíð<br />
sumt er níðir bögur.<br />
Þekkti kvíða þraut og stríð.<br />
Þó er hlíðin fögur.</p>

<p><strong>Orðfæð</strong><br />
Orðaleit um málsins mið<br />
marga lengir vöku,<br />
ef menn sættast ekki við<br />
illa gerða stöku.</p>

<p><strong>Efasemdamaður</strong><br />
Ég er heldur svifaseinn,<br />
á sviði hugsananna.<br />
Verð því aldrei augasteinn,<br />
ofsatrúarmanna.</p>

<p><strong>Í veislu</strong><br />
Veit ég eimað yndi mest,<br />
ungur geymir svanni.<br />
Í munarheimi hlýjum best<br />
harmar gleymast manni.</p>

<hr />

<p><em>Heimild: Eyfirskur fróðleikur og gamanmál. 1. Bindi, Kvæði og stökur I</em></p>

      </div>

      <footer>
        


        
      </footer>
    </article>

    
  </section>

      </div>

      <footer class="footer">
  <section class="container">
    
      <p>Viðhaldið af Birgi Hrafni Sigurðssyni</p>
    
     © 2019
    
       · 
      Knúið af <a href="https://gohugo.io/">Hugo</a> & <a href="https://github.com/luizdepra/hugo-coder/">Coder</a>.
    
    
  </section>
</footer>

    </main>

    

  </body>

</html>
