+++
draft = false
title = "Trukkmann brúkar tvírætt skraf"
description = "Svar við vísu Ármanns á Hálsi er hann orti um Aðalstein. En tilefnið var að Aðalsteinn flutti Sigríði á Æsustöðum milli bæja. Var hann lengi á leiðinni, því hann missti bílinn út af."
slug = ""
externalLink = ""
+++
- - - -  
Aðalsteinn Ólafsson í Melgerði flutti Sigríði á Æsustöðum milli bæja. Þótti hann ótrúlega lengi á leiðinni, enda missti hann bílinn út af veginum og tafðist við það.

Þá orti Ármann þessa vísu:

Þó að Sigga sýnist stór,  
sést það lítt með vinum.  
Með Aðalsteini ögn hún fór,  
út af þjóðveginum.

en Aðalsteinn svaraði:

Trukkmann brúkar tvírætt skraf.  
Tárin húka á hvarmi.   
Hver vill strjúka ólund af  
öfundsjúkum garmi.  

Ármann svaraði aftur.  

Hugsun rangri heilinn grautar.  
Horfin er þér fjallasýn.  
Ertu kannske utanbrautar  
að yrkja þetta ljóð til mín?  

- - - -

_Heimild: Vísnasafn Sigurðar J. Gíslasonar í Héraðsskjalasafni Skagfirðinga._  
_Heimild: [Þó að Sigga sýnist stór](http://bragi.arnastofnun.is/skag/visur.php?VID=6575)_  
_Heimild: [Trukkmann brúkar tvírætt skraf](http://bragi.arnastofnun.is/skag/visur.php?VID=7186)_  
_Heimild: [Hugsun rangri heilinn grautar](http://bragi.arnastofnun.is/skag/visur.php?VID=6576)_  
