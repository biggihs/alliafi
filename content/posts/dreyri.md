+++
draft = false
title = "Dreyri"
description = ""
slug = ""
externalLink = ""
+++
Vinur, Dreyri, viltu þiggja  
vísukorn um feril þinn?  
Ekki skaltu áfram liggja  
óbættur við garðinn minn  

Ætíð varstu happahestur  
hlaust þó aldrei sigurlaun  
oftast vilja- og orkumestur  
öruggur í hverri raun.  

Þú, sem eyddir ævi þinni  
í að bæta fólksins hag,  
hlýtur lof að eiga inni   
eftir langan vinnudag.  

Skyldi ekki skáldsins tunga  
skilningsríkust veita svör?  
Aldrei getur ækið þunga  
yfirbugað gæðings fjör.  
