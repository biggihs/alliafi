+++
draft = false
title = "Húsmæðrarskólinn á Laugalandi 30 ára"
description = ""
slug = ""
externalLink = ""
+++
Sólarbirta, sífellt vor,  
sumardýrð um allan dalinn.  
Löngu gengin gæfuspor  
geyma myndir, eilíft vor.  
Meðan æskan átti þor  
aldrei þekktist gróður kalinn.  
Sólarbirta, sífellt vor,  
sumardýrð um allan dalinn.  

Skólinn okkar, öllum kær,  
Eyjafjarðar hjartastaður.  
Þar sem andinn orku nær  
öllum verður dvölin kær.  
Þar sem vonin vængi fær  
verður sérhver hugur glaður.  
Skólinn okkar, öllum kær,  
Eyjafjarðar hjartastaður.  

Lengist saga, liðin tíð  
lýsi þeim, sem veginn kemur.  
Ungra meyja mergðin fríð  
menntist hér á hverri tíð.  
Látið kærleiks ljósin blíð  
ljóma héðan öðru fremur.  
Lengist saga, liðin tíð  
lýsi þeim, sem veginn kemur.  

- - - -

_Heimild: Eyfirskur fróðleikur og gamanmál. 1. Bindi, Kvæði og stökur I_
