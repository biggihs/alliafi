+++
draft = false
title = "Ein lítil þjóð við eld og ís"
description = ""
slug = ""
externalLink = ""
+++

Ein lítil þjóð við eld og ís  
Og öldu barðist stríða.  
Þar sjaldan virðist sigur vís  
Og sundin lokuð víða.  
En fólkið reyndi að forðast grand  
til frelsis sótti að vonum.  
Því varð til dýrlegt drauma land  
Hjá dætrum þess og sonum.  

Hjá þeim sem eignast dýran draum  
hver dagur sigur færir.  
Í baráttu við storm og straum  
sitt stærsta margur lærir.  
Og til að eignast eina sál  
menn ortu fögur ljóðin.  
Þá flestum tókst að forðast tál  
svo frjáls og glöð var þjóðin.  

En gæta fengsins frelsis þarf  
Þess full er þörf að vonum.  
Og þó við dýran eigum arf  
Skal ekki sóa honum.  
Á tímamótum þarf hver þjóð  
að þroska krafta sína.  
Og finna gull á feðra slóð  
En frelsi engu tína.  

- - - -
