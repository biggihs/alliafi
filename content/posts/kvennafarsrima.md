+++
draft = false
title = ""
description = ""
slug = ""
externalLink = ""
+++
Upp þótt renni um borg og byggðir  
blessun menningar,  
fornar enn við eigum dyggðir  
eins og kvennafar.  

Allir kjósa enn að finna  
ilm af rósunum,  
en þeir hrósa ekki minna  
yl af drósunum.  

Fjöldinn ötull áfram streymir  
upp að jötunni  
Eðlishvötin ýmsa teymir  
eftir götunni.  

Oft er svikul ástin kvenna,  
augun hvikandi.  
Ýmsir strikið að þeim renna,  
aðrir hikandi.  

Bílar skeiða, firðar fara  
á fljóðaveiðarnar,  
aka greiðast, ekkert spara,  
yfir heiðarnar.  

Halir læðast hægt um nóttu  
á hættusvæðunum.  
Eru gæðin eftirsóttu  
undir klæðunum.  

Ritning kennir menn hvað mega,  
en máttu rhennar dvín.  
Gleði tvenna allir eiga:  
Ást og brennivín.  
