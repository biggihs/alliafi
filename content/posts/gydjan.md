+++
draft = false
title = "Gyðjan"
description = ""
slug = ""
externalLink = ""
+++
Andans gyðjan yndi ljær  
út á slóðum nyrstu.  
Okkur flestum er hún kær  
frá æskudögum fyrstu.  

Þó hún auki orðsins mátt  
oft á gleðifundum.  
Hef ég framhjá henni þrátt  
hroðalega stundum.  

Ef hún vill mér vera góð  
verð ég öðru að sinna.  
Svona rennur banablóð  
bernskudrauma minna.  

Þegar aðeins um ég bið   
engu þarf að kvíða.  
Hún mun alltaf leggja lið  
litla stöku að smíða.  

Oft hún þreytta ástvininn  
örmum mjúkum vefur.  
Á þeim stundum eitt ég finn  
allt hún fyrirgefur.  

- - - -

_Heimild: Eyfirskur fróðleikur og gamanmál. 1. Bindi, Kvæði og stökur I_
